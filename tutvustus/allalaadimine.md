---
title: Allalaadimine
layout: default
parent: Godot tutvustus
nav_order: 2
---

# Allalaadimine

On aeg Godot redaktor alla laadida. Järgnev link viib lehele, kus kõik olulisemad programmi versioonid on olemas.

<https://godotengine.org/download/archive/>

Sellel kursusel kasutatakse versiooni 4.2.1, sest see on kirjutamise ajal uusim stabiilne versioon. Sellele järgnevad versioonid võivad potentiaalselt sisaldada bugisid.
Kui on uuemaid versioone olemas, siis otsi suurelt kirjutatud versiooni nimele kaasnevat teksti `Current state: stable`.
Saad arvatavasti kursusega kaasa ikka töötada, kui kasutad ükskõik mis 4. versiooni.

![Suures tekstis kirjutatud versiooni nimele kaasneb väiksemas tekstis selle seisund](../assets/what-to-download.png)

Vajutades nupule `Download`, satud lehele, mis pakub erinevate operatsioonisüsteemide jaoks neile vastavaid redaktori ehitusi.
Leia oma operatsioonisüsteem ja vajuta kas nupule `Standard` või `.NET`.
.NET versioon sisaldab C# keele tööriistu ja võimaldab sul kirjutada skripte C# keeles.
Sellel kursusel kasutatakse ainult GDScript keelt mis kaasneb juba standard-versiooniga, aga kui Godot kasutamine C#-ga pakub huvi, vali .NET versioon.

Kui oled vajutanud vastava versiooni nupule, hakkab veebibrauser laadima alla ZIP faili. Kui sul puudub tööriist ZIP faili avamiseks, siis Windows-i kasutajale soovitan soojalt [7-Zip](https://www.7-zip.org/) programmi.

Allalaetud ZIP faili on pakendatud kaks faili. Need mõlemad avavad Godot redaktori (mingit muud allalaadimist ei olegi), üks neist avab ka eraldi terminali akna, kuhu tulevad kõik veateated, mille otsa satud. Neid on tavalises programmis ka võimalik näha, aga mõni võib-olla eelistab näha eraldi terminali akent.

![Projektide haldamise kuva](../assets/project-manager.png)

Ava Godot programm. Algul kuvatakse projektide haldamise ekraan. Konto loomist, sisselogimist ega muud tülikat protsessi polegi. Nüüd on sul võimalik tööle hakata!